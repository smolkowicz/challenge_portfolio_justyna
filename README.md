# **TASK 1**  


## ***Subtask 1***

10 punktów 👍

## ***Subtask 3***

Hej! Mam na imię Justyna, zdecydowałam się wziąć udział w projekcie, ponieważ uważam, że jest to doskonała okazja do poszerzenia swojej wiedzy, a także do wymiany doświadczeń, spostrzeżeń, opinii z innymi uczestnikami projektu, a przede wszystkim to doskonały moment, aby dowiedzieć się jak testowanie wygląda od strony praktycznej. 

Moim głównym celem jest... zostanie testerem manualnym 😍, dlatego istotne jest zdobywanie wiedzy w tym kierunku. Dowiedziawszy się o projekcie, nie czekałam ani chwili z zapisaniem się - jestem pewna, że będzie to cenne doświadczenie i nauka dla mnie, jako przyszłego testera manualnego.👌

## ***Subtask 4***


**1. Na czym polega i do czgo służy aplikacja?**

Aplikacja Futbol Kolektyw Platforma Skautingowa jest przeznaczona dla skautów piłki nożnej, czyli dla osób wyspecjalizowanych w poszukiwaniu osób cechujących się wysokim poziomem zdolności w sporcie - w tym przypadku w piłce nożnej.  
Aplikacja umożliwia przeglądanie informacji o zawodnikach np. ze względu na ich umiejętności, pozycję czy osiągnięcia i inne dane, a także służy do gromadzenia informacji o piłkarzach. 
  
  
**2. Funkcjonalności aplikacji:**

  - możliwość zalogowania się do aplikacji i wylogowania się z niej
  - możliwość wysłania e-maila z przypomnieniem hasła ( reset hasła )
  - możliwość korzystania z aplikacji w dwóch językach: polskim oraz angielskim
  - możliwość dodania do listy nowego gracza ( uzupełnianie danych personalnych, a także informacji dot. rozgrywek meczowych )
    - edytowanie informacji o piłkarzach ( możliwość zmiany danych o zawodniku )
    
  - możliwość dodania meczu do konkretnego piłkarza ( uzupełnianie danych o meczu, np: drużyna przeciwna, data meczu, czy był to mecz domowy, czy na wyjeździe )
    - edytowanie informacji o meczu ( możliwość zmiany informacji odnośnie meczu )
    
  - możliwość dodania szczegółowego raportu meczowego, który odnosi się do konkretnego zawodnika i konkretnego meczu ( np: w raporcie można dodać informacje dot. zachowania zawodnika na boisku, strategii gry, zachowania wobec innych graczy lub czym zawodnik się wyróżnia )
    - edytowanie danych / informacji w raporcie 
    - w sekcji szczegółowego raportu znajduje się punkt V "DANE STATYSTYCZNE". Dane te można pozyskać rozgrywając "wirtualny mecz", gdzie można odtworzyć informacje z akcji jakie piłkarz podjął na boisku podczas meczu, następnie dane te można przesłać jako raport do punktu nr V w raporcie szczegółowym. Ponadto informacje z "wirtualnego meczu" będą także wyświetlane w ekranie edycji meczu na samym dole ekranu pod nagłówkiem "Lista zdarzeń".
    
  - możliwość skontaktowania się z zespołem odpowiedzialnym za aplikację ( na stronie głównej )
  - na stronie głównej wyświetlają się informacje o ostatniej aktywności w aplikacji - istnieje tu możliwość przejść bezspośrednio do tej czynności (np: ostatnio dodany gracz czy ostatnio zaktualizowany mecz )
  - możliwość wyświetlenia listy ze wszystkimi piłkarzami:
    - wyświetlanie informacji o graczach z podziałem na kolumny ( niektóre kolumny z informacjami można odznaczyć, aby nie wyświetlały się na liście głównej )
    - sortowanie graczy wg różnych kryteriów ( np: wg imienia w kolejności alfabetycznej )
    - możliwość wyeksportowania listy z graczami do dokumentu CSV ( tylko wyświetlana strona, nie wszyscy gracze )
    - możliwość wydrukowania listy z graczami ( tylko bieżąca strona - nie cała lista )
    - możliwość filtrowania / wyszukiwania piłkarza wg różnych kryteriów ( np: po wieku czy pozycji w grze )


**3. Ocena interfejsu / wyglądu aplikacji:**

Biorąc pod uwagę interfejs - wygląd aplikacji uważam, że jest on prosty, bardzo podstawowy, ale też estetyczny. Aplikacja nie posiada praktycznie żadnych grafik czy obrazków, prócz loga aplikacji.  
Moim zdaniem użycie w tak dużej ilości interfejsu tekstowego jest mniej atrakcyjne dla użytkownika, dlatego osobiście wprowadziła bym kilka graficznych wstawek, ponadto dodałabym więcej kształtu ( wszystkie elemnty są kwadratowe lub prostokątne ), niektóre elemety zmieniła bym ze względu na wielkość czcionki i dodała więcej kolorów, aby ekran był bardziej czytelny i przystępny dla użytkownika. 


**4. Czy aplikacja jest intuicyjna? Czy dostrzegam jakieś błędy?**

Większość funkcjonalności w aplikacji , m.in. dodawanie nowego gracza, dodawanie nowego meczu do gracza, czy edytowanie danych jest intuicyjne. Dostrzegam jednak pewne błędy w aplikacji, mianowicie najpoważniejszym jest brak możliwości usunięcia gracza z listy. Brak tej funkcjonalności może spowodować stratę czasu lub pieniędzy klienta. Ponadto przy dodawaniu nowego piłkarza, bądź meczu, w pola z uzupełnianiem danych można wpisać dowolne znaki, np: w pole "imię", gdzie powinny znaleźć się same litery można wpisać cyfry czy znaki specjalne. W polu, gdzie możemy podać wiek czy wzrost piłkarza - system przyjmuje dowolne wartości liczbowe, również minusowe i wielocyfrowe. 

Tworzenie raportu szczegółowego zastanawia mnie pod kątem intuicyjności, bowiem dość dużo czasu zajmuje "dowiedzenie się" w jaki sposób uzupełnić "Dane statystyczne" czyli punkt V w raporcie - konieczne jest przejście do sekcji z meczami i kliknięcie przycisku "Rozpocznij mecz". W ekranie, gdzie rozgrywany jest mecz znjadują się przyciski poszczególnych akcji - są one tylko w formie graficznej, po najechaniu na przycik kursorem nie wyświetla się informacja co dany przycisk oznacza. Po rozegraniu meczu i wysłaniu raportu, użytkownik tak naprawdę nie wie, gdzie te dane zostały przesłane. 

Warto było by się także pochylić nad pewnymi usprawnieniami w aplikacji - np: możliwością zawijania tekstu w kolumnach i/lub ograniczeniem ilości wpisywanych znaków w polach z danymi, a także warto zwrócić uwagę na brak numeracji stron na liście z piłkarzami. Chcący przejść np: do pozycji nr 402, trzeba "przeklikać" kilkanaście razy strzałkę, aby dostać się do tej pozycji, gdyż na jednej stronie wyświetla się tylko 10 pozycji. Można również dodać możliwość wyświetlania większej ilości graczy na jednej stronie, co zmniejszyło by ilość wszystkich stron i ograniczyło by czas przeglądania listy. 

Dostrzegam problemy z tłumaczeniem strony - aplikacja, która powinna wyświetlać się tylko w języku polskim, w pewnych miejscach pokazuje elementy w języku angielskim. Sytuacja ma miejsce również odwrotnie, aplikacja w języku angielskim w niektórych miejscach wyświetla elementy po polsku. 

Zasymulowałam także wyświetlanie aplikacji na różnych urządzeniach mobilnych - niestety na niektórych z nich, np: Galaxy Fold, Samsung Galaxy A51/71 czy iPhone SE aplikacja nie wyświetla się poprawnie - przyciski bądź treści nachodzą na siebie, co czyni ekran mniej czytelny i użyteczny dla użytkownika. 

Po dokonaniu audytu niektórych podstron aplikacji, stwierdzam, iż konieczna jest optymalizacja wydajnośći - wg audytu wydajność plasuje się na średnim poziomie. Poniżej zamieszczam kilka przykładów. 

![](https://github.com/smolkowicz/challenge_portfolio_justyna/blob/main/performance.jpg)


![](https://github.com/smolkowicz/challenge_portfolio_justyna/blob/main/performance1.jpg)


![](https://github.com/smolkowicz/challenge_portfolio_justyna/blob/main/performance2.jpg)

Uważam, że aplikacja jest odpowiednia dla swoich użytkowników, jednak wymaga jeszcze doprecyzowania pewnych wymagań, wprowadzenia pewnych poprawek i udoskonaleń, aby była bardziej użyteczna i przystępna dla swoich odbiorców. 
